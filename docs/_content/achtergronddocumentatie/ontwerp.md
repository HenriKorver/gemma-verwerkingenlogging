---
title: "Ontwerp"
date: 10-10-2020
---

### Ontwerp
Het ontwerp van de API-standaard is gericht op het kunnen opstellen van een gegevensmodel en de benodigde API’s. Bij de uitwerking van de Verwerkingenlogging API zijn [requirements](../achtergronddocumentatie/ontwerp/requirements) afgeleid uit [brondocumenten](../achtergronddocumentatie/ontwerp/brondocumenten.md) zoals vigerende privacywet- en regelgeving en daaraan gerelateerde architectuuruitwerkingen. Daarnaast zijn [cases](../achtergronddocumentatie/ontwerp/ontwerpcases) opgesteld ten aanzien van het gebruik van logging. Vanuit de uitwerking van de cases zijn [vraagstukken](../achtergronddocumentatie/ontwerp/vraagstukken) geïnventariseerd en zijn daar waar nodig [ontwerpbesluiten](../achtergronddocumentatie/ontwerp/ontwerpbesluiten) genomen en [aanbevelingen](../achtergronddocumentatie/ontwerp/aanbevelingen) gedaan ten aanzien van implementatie en/of scope van de Logging API. 

Het ontwerp bestaat feitelijk uit allerlei kleine onderdelen die we artefacten noemen. Al deze artefacten zijn voorzien van een uniek willekeurig nummer en een prefix. Zo verwijst A5042 naar aanbeveling 5042 en B4362 naar het besluit met nummer 4362. De nummers zijn uniek over alle artefacten heen. Als er dus een A5042 bestaat kan er geen B5042 bestaan.

| Prefix | Soort artefact |
|--|--|
| A	| Aanbeveling |
| B	| Besluit |
| C	| Case |
| R	| Requirement |
| V	| Vraagstuk |
