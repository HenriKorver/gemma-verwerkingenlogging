---
title: "Veelgestelde vragen"
date: '10-10-2020'
weight: 40
---


### Algemeen

#### Wie is de opdrachtgever?

VNG Realisatie is beheerder en eigenaar van de Verwerkingenlogging standaard (nu in ontwikkeling).
Formeel opdrachtgever is [Theo Peters](https://github.com/TheoVNGPeters), Unit
Manager Veiligheid, Architectuur en Standaarden.


#### Wat is de opdracht?

Het ontwikkelen van een API-standaard voor de vastlegging van de verwerking van (persoons)gegevens en het beschrijven van 
architectuurpatronen voor de toepassing van de standaard.


#### Wat gaat er concreet gemaakt worden?

Als onderdeel van de API-standaard worden de volgende zaken opgeleverd:

* Opstellen en realiseren van Verwerkingenlogging API's volgens Open API Specificatie v3 (AOS 3)
* Realiseren van een open source referentie-implementatie van een loggingregister
* Realiseren van een open source referentie-implementatie van applicatie die verwerkingen logt.
* Functionele en architectuurdocumentatie voor het gebruik van de API.


#### Wat betekent dit voor leveranciers?

Er komt een nieuwe API-standaard. Deze standaard dient door alle leveranciers die informatiesystemen aan gemeenten leveren waarin persoonsgegevens worden verwerkt moeten worden ingebouwd. De referentie implementaties bieden leveranciers een voorbeeld hoe deze standaard ingebouwd kan worden.


#### Wat is de rol van VNG?

* Beheerder van de standaarden en daarmee ook de standaard die wordt gerealiseerd.
* Communicatie naar gemeenten
* Toetsen aan en aanpassen van de GEMMA architectuur
* Kwaliteitsbewaking


#### Is de referentie-implementatie bruikbaar in productie?

Nee. 


#### Wanneer wordt een Release Candidate vastgesteld als Release?

Wanneer in de release candidate geen gebreken gevonden zijn en deze daarmee voldoende stabiel is wordt deze release candidate een release. De periode voor deze stabiliteit is vastgesteld op 2 maanden, ingaande vanaf de dag waarop de release candidate uitgebracht is. Onder gebreken wordt verstaan fouten in de standaard. Eventuele verbeteringen of verduidelijkingen in documentatie waarbij geen aanpassingen in de API's noodzakelijk zijn worden niet beschouwd als reden om een nieuwe release candidate uit te brengen.
